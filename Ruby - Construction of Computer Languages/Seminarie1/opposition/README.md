# Utvecklarblogg Seminarie 1
Detta seminarie gick ut på att gå igenom grunderna när det gäller Ruby.

Det mesta vi har lärt oss inför labben har kommit från föreläsningarna under TDP007 eller så har vi bara provat något från python eller andra språk (vilket faktiskt har fungerat de flesta gångerna).
Vi var inne på ruby-doc.org några gånger. Dokumentationen skiljer sig definitivt från C++ och Pythons dokumentation. 
Vi hade hört skräckhistorier om Rubys dokumentation men den verkar faktiskt vara rätt okej nu.

Det här med Rubys iteratorer var garanterat nytt. Det känns som en blandning av C++-iteratorer med funktioner som map osv i en och samma grej.
Snack om "block" känns nytt med.

Vid labbpassen så satt vi sida vid sida och gjorde varsin lösning medan vi diskuterade och sneglade på varandras kod. Lösningarna blev i princip identiska.
Att förklara hur vi har tolkat uppgifterna och så vidare känns svårt då dessa uppgifter var så små.

## Saker som var svårt:
- Att försöka sätta sig in i Rubys klasstruktur när det gäller exempelvis klassvariabler och instansvariabler osv.
- Att få rätt returvärde kändes krångligt, speciellt om man inte använde return specifikt. Antagligen mest på grund av vanor från tidigare språk.
- Reguljära uttryck kommer alltid vara en pina. Vi ser inte hur man skulle kunna lära sig det utantill, kommer man ens ha tillgång till rubular osv på tentor? Gloslista tack.
- Vänja sig vid att allt är objekt. Man liksom låtsas att objekt är variabler och tvärtom.
    
## Saker som kändes lätt:
- Ruby verkar vara jäkligt snällt mot programmeraren. Det känns som att man kan skriva lite vad som helst och interpretatorn fattar vad man vill göra.
- Utökning av existerande klasser såg läskigt ut till en början men visade sig vara lätt och användbart.
- Strängar och listor var inga problem. Efter C++ strängfanskap så känner man sig riktigt lättad. Att det inte är statiskt typat är också skönt.
- Testhanteringen var riktigt lätt. Frågan är ifall vi verkligen gjorde bra test. Vi kanske tog det för lättsamt.

